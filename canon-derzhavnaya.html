<!DOCTYPE html>
<html lang="ru">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Канон иконе «Державная» | Липецкий Собор</title>
    <link rel="stylesheet" href="style.css">
    <link href="https://fonts.googleapis.com/css2?family=Open+Sans:wght@400;600&family=PT+Serif:ital,wght@0,400;0,700;1,400&family=Ruslan+Display&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/6.0.0/css/all.min.css">
</head>
<body>

<header class="main-header" style="padding: 10px 0;">
    <div class="container" style="text-align: center;">
        <a href="shrines.html" class="btn-doc"><i class="fas fa-arrow-left"></i> Вернуться к святыням</a>
    </div>
</header>

<main class="prayer-page-wrapper">
    
    <h1 class="prayer-title">Канон Пресвятой Богородице пред иконой Ея «Державная», глас 4</h1>

    <div class="stanza-block">
        <h3 class="stanza-title">Песнь 1</h3>
        <p class="prayer-text">
            <span class="bukvitsa">И</span>рмос: Отве́рзу уста́ моя́, и напо́лнятся Ду́ха, и сло́во отры́гну Цари́це Ма́тери, и явлю́ся, све́тло торжеству́я, и воспою́, ра́дуяся, Тоя́ чудеса́.
        </p>
        <p class="prayer-text" style="font-weight: bold; text-align: center;">Припев: Пресвята́я Богоро́дице, спаси́ на́с.</p>
        <p class="prayer-text">
            Самоизмышле́нная па́губа покры́ла есть всю зе́млю Твою́, и мрак ве́лий воцари́ся дне́сь в вертогра́де Твое́м. Тя́жко ми есть, и рыда́ю Тебе́, Ма́ти Пречи́стая, и, а́ще услы́шиши, ничесо́же устрашу́ся, и воспою́ и́мя Твое́, сла́вно бо просла́вися.
        </p>
        <p class="prayer-text">
            Покая́нию научи́ мя, Влады́чице, да день и нощь излию́ сле́зы моя́ и да смире́н от враг мои́х воскли́кну Тебе́: никто́же чист, ра́зве Тебе́, Отрокови́це Чи́стая, и сохрани́т мя Держа́ва Твоя́, сла́вно бо просла́вися.
        </p>
        <p class="prayer-text">
            Аз из глубины́ зол мои́х вопию́ Ти, и не премолчи́т стон мой пред Тобо́ю: ви́ждь, о, ви́ждь, Влады́чице Де́во, и не отве́ржи мене́, услы́ши у́бо во́пль гла́са моего́ и покры́й мя ри́зою смиренному́дрия Твоего́, сла́вно бо просла́вися.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            Суд гне́вен прии́де на ны, и разсы́пася ра́дость люде́й Твои́х, вси бо пла́чем и рыда́ем и та́ко глаго́лем: о мечу́ Бо́жий, доко́ле не упоко́ишися? Преста́ни у́бо, пощади́ ны, и воспое́м Держа́ву Влады́чицы на́шея, сла́вно бо просла́вися.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Из но́щи дел пре́лести погуби́ша ны, пал есть Сио́н, и заключе́ни есмы́; Иерусали́ме, Иерусали́ме, почто́ та́ко омрачи́лся еси́? Того́ же ра́ди и возопии́м Влады́чице си́це: то́кмо Твоя́ Держа́ва сохрани́т ны, сла́вно бо просла́вися.
        </p>
    </div>

    <div class="stanza-block">
        <h3 class="stanza-title">Песнь 3</h3>
        <p class="prayer-text">
            <span class="bukvitsa">И</span>рмос: Твоя́ песносло́вцы, Богоро́дице, живы́й и незави́стный Исто́чниче, лик себе́ совоку́пльшия, духо́вно утверди́, в Боже́ственней Твое́й сла́ве венце́в сла́вы сподо́би.
        </p>
        <p class="prayer-text">
            Обольсти́ мя змий, клеветни́к бо есть, и, душевре́дное в себе́ насажда́я, смути́лось се́рдце мое́. Я́ко мертв, пребыва́ю и ки́ими словесы́ о себе́ возрыда́ю? Но Тя молю́, Влады́чице, молю́ и глаго́лю: облада́й над ним и от греха́ моего́ очи́сти мя.
        </p>
        <p class="prayer-text">
            Го́рьким пла́чем мои́м, я́ко во́ду, излию́ се́рдце мое́, сокруше́ние мое́ я́ко же́ртва Тебе́, и молю́ Тя, Пречи́стая: ей, не отврати́ мене́, раба́ Твоего́, сохрани́ у́бо и до после́дняго дне.
        </p>
        <p class="prayer-text">
            О́чи мои́ поме́ркнусте от я́звы моея́, и утруди́ мя бре́мя мое́. Иде́же есть сла́ва моя́? И заключи́ мене́ не́друг и враг, аз же, я́ко ми́лость, прие́млю у́зы моя́ и пою́, веселя́ся: никто́ у́бо, я́ко Бог, вознесе́т Сый Христа́ Своего́ и Ма́терь Его́, Влады́чицу на́шу.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            Руковожде́ние пода́ждь ми, Нищепита́тельнице, и озари́ мя све́том, е́же от Тебе́ во истоща́нии просия́вшим. О Богоро́дице и Ма́ти Бо́га моего́, бу́ди же и мне заступле́нием ве́рным.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Душетле́нными по́мыслы лю́те стужа́емь е́смь, и тя́жко ми е́сть. Не ли пре́зриши раба́ Твоего́? Мо́лю у́бо Тя, Пречи́стая: изведи́ мя от гно́ища моего́, исцели́ ра́ны моя́ и спаси́ мя, Влады́чице, спаси́ мя.
        </p>
    </div>

    <div class="stanza-block">
        <h3 class="stanza-title">Седален, глас 3</h3>
        <p class="prayer-text">
            <span class="bukvitsa">О</span> Ле́ствице неизрече́нна и преизря́дна, я́ко же и ле́ствица, ю́же ви́де пра́отец, с Небеси́ нисходя́щу, та́ко и Ты, Богоневе́сто, Не́бо и зе́млю сочета́вшая, Восхожде́ние Ты еси́, и́мже и упасе́мся от бед.
        </p>
    </div>

    <div class="stanza-block">
        <h3 class="stanza-title">Песнь 4</h3>
        <p class="prayer-text">
            <span class="bukvitsa">И</span>рмос: Седя́й в сла́ве на Престо́ле Божества́, во о́блаце ле́гце прии́де Иису́с Пребоже́ственный Нетле́нною Дла́нию и спасе́ зову́щия: сла́ва, Христе́, си́ле Твое́й.
        </p>
        <p class="prayer-text">
            Истоща́ние прии́де на рабы́ Твоя́, и дом наш оста́вися пра́зден и пуст. Хожду́ и взыва́ю, но не́сть ми спаса́юща, еди́на у́бо смерть отвещава́ет на глас мой, и, рыда́я, молю́ Тя и глаго́лю: не отве́ржи мене́ и Ты, Де́во Чи́стая, да спасе́н бу́ду.
        </p>
        <p class="prayer-text">
            Цветоно́сную простри́, Влады́чице, ру́ку Твою́, и оживе́т вертогра́д Твой, и ни́щии обря́щут хле́бы своя́, и убо́зии ри́зы своя́, и вси восхва́лят и́мя Твое́, я́ко вои́стинну неизрече́нна есть ми́лость Твоя́.
        </p>
        <p class="prayer-text">
            Егда́ восхо́щеши, никто́же сокруши́т ны, я́ко вели́кое дерзнове́ние обрела́ еси́ у Христа́ Бо́га, Сы́на Твоего́, и, сие́ зря́ще, вопие́м Ти, Влады́чице, да сохрани́ши и ны под кро́вом Твои́м.
        </p>
        <p class="prayer-text">
            Правосла́внии христиа́ны, под Твою́ ми́лость дне́сь притека́ем и, явле́ние честны́я ико́ны Твоея́ све́тло праздну́юще, си́це глаго́лем Тебе́: простира́еши и нам, Благода́тная, необори́мую ри́зу Свою́.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            Разуме́йте, непокори́вии язы́цы, и не хвали́теся о мы́шце свое́й, зане́ еди́н есть град несокруши́м, и сия́ Твоя́, Присноде́во Влады́чице, Держа́ва и Ца́рство, е́же и стои́т до сконча́ния ве́ка.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Аз, егда́ и во у́зех, но Тобо́ю, Отрокови́це Чи́стая, вы́ну свобо́дь е́смь, и не в страх ми умале́ние мое́ есть, но я́ко зла́ту – горни́ло и о́гнь, сие́ бо разуме́я, сла́влю у́зы моя́ и велича́ю Тя, Непоро́чную Де́ву.
        </p>
    </div>

    <div class="stanza-block">
        <h3 class="stanza-title">Песнь 5</h3>
        <p class="prayer-text">
            <span class="bukvitsa">И</span>рмос: Ужасо́шася вся́ческая о Боже́ственней сла́ве Твое́й: Ты бо, Неискусобра́чная Де́во, име́ла еси́ во утро́бе над все́ми Бо́га и родила́ еси́ Безле́тнаго Сы́на, всем воспева́ющим Тя мир подава́ющая.
        </p>
        <p class="prayer-text">
            Водворя́ет ны змий во юдо́ль пла́ча и ча́яний злых. Не мо́жем у́бо терпе́ти ско́рби своя́, но Ты, Богороди́тельнице, простира́еши нам покро́в Свой, и спасе́ни бу́дем от зол.
        </p>
        <p class="prayer-text">
            Отрокови́це Де́во, спасла́ еси́ нас от рабо́ты вра́жия, и тем красно́ написа́ся и́мя Твое́: Цари́ца ми́рови Ты еси́, и Держа́ва Твоя́ да́же до после́днего дне.
        </p>
        <p class="prayer-text">
            Све́та непристу́пна Ма́ти Ты еси́, и всу́е дне́сь подви́жися тьма́ супроти́вная, никто́ же возмо́жет на ны, я́ко с на́ми Влады́чица на́ша, и сла́ва Твоя́ несконча́ема е́сть.
        </p>
        <p class="prayer-text">
            Лю́дие Бо́жии, дру́зи моя́, уве́руйте во Христа́, Бо́га на́шего, и в преди́вно Его́ Ро́ждшую, храня́ще у́бо за́поведи Бо́га Вы́шняго и обря́щете душа́м ва́шим мир и ве́лию ми́лость.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            А́нгели, и ти́и просла́виша Тя, Влады́чицу вся́ческих и па́че Не́ба Превознесе́нную, пою́т бо Христу́, Сы́ну Твоему́: искупи́л еси́ лю́ди Твоя́, и в челове́цех благоволе́ние.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Вели́чие Твое́ кто испове́сть, Богоро́дице, я́ко па́че смы́сла родила́ еси́ Бо́га Сло́ва, и не мо́жет язы́к челове́ч досто́йно Тя пе́ти, но приими́ ми́лостивно моли́тву мою́ и сохрани́ раба́ Твоего́.
        </p>
    </div>

    <div class="stanza-block">
        <h3 class="stanza-title">Песнь 6</h3>
        <p class="prayer-text">
            <span class="bukvitsa">И</span>рмос: Боже́ственное сие́ и всечестно́е соверша́юще пра́зднество, Богому́дрии, Богома́тере, прииди́те, рука́ми воспле́щим, от Нея́ ро́ждшагося Бо́га сла́вим.
        </p>
        <p class="prayer-text">
            Но́щь, и мрак, и во́ды пререка́ния лю́те истязу́ют зе́млю Твою́, се у́бо преще́ние Бо́жие и гнев Того́ есть, но молю́ Тя, Пречи́стая, молю́ и глаго́лю: а́ще хо́щеши – мо́жеши, и вем, я́ко умоли́т Отрокови́ца за Держа́ву Свою́.
        </p>
        <p class="prayer-text">
            Уязви́хомся от зми́я, лю́ди Твоя́, и, я́ко из а́дова чре́ва, вопие́м Ти, Благода́тная Де́во: не нам, но ра́ди от Тебе́ избра́нных и а́нгельское житие́ возлюби́вших, спаси́, Богоро́дице, и вся правосла́вныя.
        </p>
        <p class="prayer-text">
            Ю́зники окова́нныя, что, о Цари́це, без Тебе́ возмо́жем и ка́ко от грех свои́х упасе́мся? Но Ты, я́ко Блага́я, утверди́ в нас святы́ню Свою́ и не отве́ржи моля́щихся Ти.
        </p>
        <p class="prayer-text">
            Затми́ся со́лнце мое́ и дух мой изы́де в непотре́бие земли́, но те́мже и вознепщева́х о све́те Со́лнца Пра́вды и смири́х горды́ню мою́, Тебе́ взыва́ю, Де́во Чи́стая, да спасе́ши раба́ Твоего́.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            Единому́дренни да пребу́дем, лю́дие, и да возра́дуемся о ра́нах, и́же от Сотво́ршаго су́ть, я́ко, наказу́я, наказа́ ны Госпо́дь, не сме́рти у́бо предаде́ и научи́ разуме́ти во́лю Свою́.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Ме́ртвии возста́нут, и изве́ржет земля́ ко́сти своя́, зане́ всех совоскреси́т нас истоща́ние Претерпе́вый, и Сей есть Ца́рь ми́рови, и Ма́терь Его́ – Влады́чица на́ша.
        </p>
    </div>

    <div class="stanza-block">
        <h3 class="stanza-title">Кондак, глас 8</h3>
        <p class="prayer-text">
            <span class="bukvitsa">В</span>збра́нной Воево́де победи́тельныя пе́сни прино́сим, я́ко дарова́ся нам Держа́ва Твоя́, и ничесо́же устраши́мся, не от ми́ра бо спасе́ние на́ше, но Превознесе́нныя Влады́чицы милосе́рдием огражда́емся и тому́ дне́сь ра́дуемся, я́ко прии́де Засту́пница на стра́жу земли́ Своея́.
        </p>
    </div>

    <div class="stanza-block">
        <h3 class="stanza-title">Икос</h3>
        <p class="prayer-text">
            <span class="bukvitsa">З</span>ря́ще ико́ну Твою́: во о́блацех – Бо́га и Отца́ и на ру́цех Твои́х – Христа́ Бо́га, Сы́на Твоего́ и Спа́са ми́рови, покланя́емся ко хра́му Твоему́ и, лобыза́я честны́я но́зи Твоя́, взыва́ем Ти си́це: вои́стинну дарова́ся нам спасе́ние ве́лие и наде́жда на́ша вы́ну пред на́ми, я́ко прии́де Влады́чица на стра́жу земли́ Своея́.
        </p>
    </div>

    <div class="stanza-block">
        <h3 class="stanza-title">Песнь 7</h3>
        <p class="prayer-text">
            <span class="bukvitsa">И</span>рмос: Не послужи́ша тва́ри Богому́дрии па́че Созда́вшаго, но, о́гненное преще́ние му́жески попра́вше, ра́довахуся, пою́ще: препе́тый отце́в Госпо́дь и Бог, благослове́н еси́.
        </p>
        <p class="prayer-text">
            Ликовству́йте, ве́рних собо́ри, и по́йте Царе́ви, И́же на Го́рних седя́щу, я́ко благослове́н и ди́вен есть Бог наш, Ве́лий Ревни́тель, и стра́шен Го́рний Сио́н и просла́влен во ве́ки.
        </p>
        <p class="prayer-text">
            Юдо́лию пла́ча земля́ показа́ся Твоя́, о́гнь паля́щ прии́де и объя́т ю, но не рыда́йте, бра́тие, и́бо, я́ко купина́ неопали́ма, храм от Сио́на и просла́влен во ве́ки.
        </p>
        <p class="prayer-text">
            И́мамы Тя, Росода́тельницу, и николи́же устраши́мся ве́тров, от пу́стынь воздвиза́емых, Тя бо, Пречи́стую, мо́лим и та́ко зове́м Ти: оживи́ вертогра́д Твой, и бу́дет просла́влен во ве́ки.
        </p>
        <p class="prayer-text">
            Сло́во ле́стче положи́ша на мне врази́ моя́, и сокруша́ет мя рог непокори́вых. Дру́зи мои́, и ти́и оста́виша мя; но не оста́ви мене́ и Ты, Влады́чице, и спаси́ мя, я́ко Ма́ти Бо́га моего́ Ты еси́, и храм Твой просла́влен во ве́ки.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            Обручи́ мя, о Присноде́во, святы́не Свое́й, и не убою́ся от тем враг мои́х, лю́те напа́дших на мя, и та́ко возопию́ Ти: Иерусали́ме, Иерусали́ме, святы́й еси́ град и просла́влен во ве́ки.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Херуви́ми, и Серафи́ми, и вся Небе́сныя во́и пою́т Тя, Преблагослове́нную, и, вопию́ще, глаго́лют: не́сть храм ины́й, ра́зве Тебе́, и сей препросла́влен во ве́ки.
        </p>
    </div>

    <div class="stanza-block">
        <h3 class="stanza-title">Песнь 8</h3>
        <p class="prayer-text">
            <span class="bukvitsa">И</span>рмос: О́троки благочести́выя в пещи́ Рождество́ Богоро́дичо спасло́ е́сть; тогда́ у́бо образу́емое, ны́не же де́йствуемое, вселе́нную всю воздвиза́ет пе́ти Тебе́: Го́спода по́йте, дела́, и превозноси́те Его́ во вся ве́ки.
        </p>
        <p class="prayer-text">
            Рыда́ние мое́ приими́, Влады́чице моя́, и угаси́ о́гнь, е́же от супоста́т разжже́н есть, да позна́ю Бо́га моего́ и со тща́нием воскли́кну Ему́: по́йте и превозноси́те Его́ во ве́ки.
        </p>
        <p class="prayer-text">
            А́лчущ е́смь, и взыва́ю Ти, Влады́чице, и молю́ Тя, да не нетле́ние бу́дет ми в че́сть, но ми́лость Твоя́, та́ко о ней возглаго́лю: благослови́те, вся дела́ Госпо́дня, Го́спода, по́йте и превозноси́те во ве́ки.
        </p>
        <p class="prayer-text">
            Непрестаю́щу горды́ню отжени́ от Мене́, Благода́тная, и угаси́ о́гнь я́звы моея́, и, не я́ко дым, но я́ко благоуха́ние Го́сподеви, воспою́ бра́тием мои́м: о́троцы, благослови́те, свяще́нницы, по́йте, лю́дие, превозноси́те Го́спода во ве́ки.
        </p>
        <p class="prayer-text">
            Из пещи́ разжже́ния моего́, я́ко из а́дова пла́мени, вопию́ Ти: о Влады́чице Де́во, окропи́ мя росо́ю слез Твои́х, у Креста́ Сы́на Твоего́ излия́нных, и воскли́кну, взыва́я: благослови́те Ма́терь Бо́га Вы́шняго, Го́спода по́йте и превозноси́те во ве́ки.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            Любомра́чное о́ко мое́ просвети́ све́том смиренному́дрия Твоего́, и позна́ю во́лю Сотвори́вшаго мя, и не от мудрова́ния моего́, но се́рдцем мои́м воскли́кну о Нем: Его́ по́йте и превозноси́те во ве́ки.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Ю́дуже грех, та́мо и скре́жет зубо́м, но не премолчи́, Де́во Чи́стая, и да́ждь ми глаго́л разуме́ния, да потерплю́ бре́мя мое́ и воскли́кну о Бо́зе, Спа́се мое́м: благослови́те, вся дела́ Госпо́дня, Го́спода, по́йте и превозноси́те во ве́ки.
        </p>
    </div>

    <div class="stanza-block">
        <h3 class="stanza-title">Песнь 9</h3>
        <p class="prayer-text">
            <span class="bukvitsa">И</span>рмос: Всяк земноро́дный да взыгра́ется, Ду́хом просвеща́емь, да торжеству́ет же Безпло́тных умо́в естество́, почита́ющее свяще́нное торжество́ Богома́тери и да вопие́т: ра́дуйся, Всеблаже́нная Богоро́дице, Чи́стая Присноде́во.
        </p>
        <p class="prayer-text">
            Дыха́ние бу́рное не сокруши́т и еди́наго от забра́л стены́ Твоея́. Храм Твой утвержде́н есть и не подви́жится вы́ну, и, тому́ ра́дующеся, пое́м Ти: сла́ва Держа́ве Твое́й.
        </p>
        <p class="prayer-text">
            Та́йная вся обнаже́нни показу́ются дне́сь. Свят есть суд Твой, о Го́споди, и свя́то И́мя Твое́; но ви́ждь, Бо́же, я́ко среди́ бра́тий мои́х Ма́терь Твоя́, и преложи́ гнев Твой.
        </p>
        <p class="prayer-text">
            Всеору́жием ве́ры опоя́ши мене́, Благода́тная, и смиренному́дрием укрепи́ десни́цу мою́, да, я́ко страж, пребу́ду, воспева́я и́мя Твое́, и, а́ще помо́жеши ми, не подви́жуся да́же до сме́рти.
        </p>
        <p class="prayer-text">
            <strong>Сла́ва Отцу́ и Сы́ну и Свято́му Ду́ху.</strong>
        </p>
        <p class="prayer-text">
            Огнезра́чный жезл Твой, я́ко пла́мень чист, и сим веде́ши, Путеводи́тельнице, лю́ди Твоя́, да соблюду́тся от бед христиа́ны.
        </p>
        <p class="prayer-text">
            <strong>И ны́не и при́сно и во ве́ки веко́в. Ами́нь.</strong>
        </p>
        <p class="prayer-text">
            Я́рость а́дова и та не возмо́жет на ны, зане́ свят есть храм Твой и о се́мени Твое́м кля́тся Дави́д, непрестаю́ща хвала́ Твоя́ и Держа́ва Твоя́ до сконча́ния ве́ка.
        </p>
    </div>

    <div class="stanza-block">
        <h3 class="stanza-title">Светилен</h3>
        <p class="prayer-text">
            <span class="bukvitsa">У</span>блажа́т Тя, Богороди́тельнице, вси ро́ди, я́ко смире́ние Твое́ па́че всех предукраси́ся, и увенча́ся и́мя Твое́, и просла́ви Тя Бог, я́ко Ма́терь Свою́.
        </p>
    </div>

    <div class="back-btn-container">
        <a href="shrines.html" class="btn-doc"><i class="fas fa-arrow-left"></i> Вернуться к списку святынь</a>
    </div>

</main>

<footer class="site-footer-light">
    <div class="container footer-content" style="justify-content: center; text-align: center;">
        <p>© 2026 Кафедральный собор Рождества Христова г. Липецка</p>
    </div>
</footer>

</body>
</html>
