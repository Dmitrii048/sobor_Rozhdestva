<!DOCTYPE html>
<html lang="ru">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Канон сщмч. Уару | Липецкий Собор</title>
    <link rel="stylesheet" href="style.css">
    <link href="https://fonts.googleapis.com/css2?family=Open+Sans:wght@400;600&family=PT+Serif:ital,wght@0,400;0,700;1,400&family=Ruslan+Display&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/6.0.0/css/all.min.css">
</head>
<body>

<header class="main-header" style="padding: 10px 0;">
    <div class="container" style="text-align: center;">
        <a href="shrines.html" class="btn-doc"><i class="fas fa-arrow-left"></i> Вернуться к святыням</a>
    </div>
</header>

<main class="prayer-page-wrapper">
    
    <h1 class="prayer-title">Канон священномученику Уару, епископу Липецкому</h1>

    <div class="stanza-block">
        <h3 class="stanza-title">Песнь 1</h3>
        <p class="prayer-text">
            <span class="bukvitsa">И</span>рмос: Воду прошед, яко сушу, и египетскаго зла избежав, израильтянин вопияше: Избавителю и Богу нашему поим.
        </p>
        <p class="prayer-text" style="font-weight: bold; text-align: center;">Припев: Священномучениче Уаре, моли Бога о нас!</p>
        <p class="prayer-text">
            Светильника многосветла, лучами Духа Святаго озаряема, Церковь стяжа тя священномучениче Уаре, святителю Липецкий. Тем днесь, память твою совершающе, добродетелей твоих сияньми вернии богатно просвещаются.
        </p>
        <p class="prayer-text">
            От матерних пелен возложил еси себе всех Владыце, благословению святаго Питирима последуя и умерщвлением страстей жива Подвигоположника Христа жертва был еси, закалая себе без крове, Уаре преблаженне.
        </p>
        <p class="prayer-text">
            <strong>Слава:</strong> Житие твое сияет добродетельми пастырства вельми преукрашено близ града Лебедяни, и твердое за Христа страдание проявлена тя в Церкви Божией священномученика всем показует.
        </p>
        <p class="prayer-text">
            <strong>И ныне:</strong> Храм Ты была еси Преукрашенный, Нескверная Отроковице, Всельшемуся паче ума в Тя, Богородице, и лесть от душ человеческих отгнавшаго.
        </p>
    </div>

    <div class="stanza-block">
        <h3 class="stanza-title">Песнь 3</h3>
        <p class="prayer-text">
            <span class="bukvitsa">И</span>рмос: Небеснаго круга Верхотворче, Господи, и Церкве Зиждителю, Ты мене утверди в любви Твоей, желаний краю, верных утверждение, Едине Человеколюбие.
        </p>
        <p class="prayer-text">
            Спасительная и благочестная учения Православная, невредимо храня, святителю Уаре Богоглаголиве, врученное ти стадо словесных Христовых овец упасл еси на пажитях живоносных и в Небесную Ограду мученическою смертию возшел еси.
        </p>
        <p class="prayer-text">
            Возшед на высоту добродетелей, Уаре премудре, помазание Духа Святаго священнотайне в хиротонии приял еси. И превысочайших благ Подателя восхвалил еси, послужив Тому яко ангел и агнец незлобивый, в подвизех исповедания Патриарху Тихону подражая.
        </p>
        <p class="prayer-text">
            <strong>Слава:</strong> Напасти безбожных властей и истязания лютыми недуги помраченных претерпел еси Христа ради, Уаре великоимените, безсмертия приобщился еси и обожения, миро благовонное молитв твоих не престанно источая с верою к тебе притекающим.
        </p>
        <p class="prayer-text">
            <strong>И ныне:</strong> Угля Божественнаго и светозарнаго Клеще, Купино, огнем неопалившаяся Божества, вся попали моя страсти душевныя и телесныя и огня исхитити вечнующаго.
        </p>
    </div>

    <div class="stanza-block">
        <h3 class="stanza-title">Седален, глас 3</h3>
        <p class="prayer-text">
            <span class="bukvitsa">Д</span>несь возсия паче денницы честная память архипастыря и страдальца Христова Уара, священномученика и исповедника Липецкаго, православных сердца благодатию Духа просвещающи и облацы душевных страстей отгоняющи. К нему же, мучениколюбцы, воззовем: радуйся иже верным явне Богодарованный теплый ходатаю, радуйся в невечернем дни Царствия Божия предстоящий и о нас молящийся, радуйся граду Липецку и Отечествию нашему заступниче скоропослушливый, радуйся Уаре, отче наш великоимените!
        </p>
        <p class="prayer-text">
            <strong>Слава, и ныне, Богородичен:</strong> Божественнаго естества не отлучайся, Един от Святыя Троицы плоть быв во чреве Твоем, но Бог, вочеловечився, пребысть. Иже по рождестве Матерь Тя и Деву чудесне сохранив. Того прилежно моли даровати нам велию милость.
        </p>
    </div>

    <div class="stanza-block">
        <h3 class="stanza-title">Песнь 4</h3>
        <p class="prayer-text">
            <span class="bukvitsa">И</span>рмос: Услышах, Господи, смотрения Твоего таинство, разумех дела Твоя и прославих Твое Божество.
        </p>
        <p class="prayer-text">
            Земледелав ниву твоего разума Духа Святаго силою, стокрасный плод принесл еси Христу, Жениху Церковному, Уаре богомудре. В добродетелях Божественных нищих нас, наставив, обогати, исцеляя душевных и телесных недуг множество.
        </p>
        <p class="prayer-text">
            Святому страстотерпцу Никите великоименитому добрый подражатель в житии твоем явился еси, Уаре, блаженне архипастырю наш. С ним же престолу Божию на небесах предстоя, светом веры, надежды, любви и мудрости осияй души наша.
        </p>
        <p class="prayer-text">
            <strong>Слава:</strong> Недугов многоразличных очищение, лукавых демонов удаление подаждь нам, пастырю наш предобрый, Уаре священномучениче, присно бо верным чадам Церкви Христовы богодарованное прибежище был еси.
        </p>
        <p class="prayer-text">
            <strong>И ныне:</strong> Всеми Невместимый, Пречистая, вмещается во утробе Твоей, спасая благостию Своею нас, многими грехи оскверненных.
        </p>
    </div>

    <div class="stanza-block">
        <h3 class="stanza-title">Песнь 5</h3>
        <p class="prayer-text">
            <span class="bukvitsa">И</span>рмос: Вскую мя отринул еси от лица Твоего, Свете Незаходимый, и покрыла мя есть чуждая тьма окаяннаго, но обрати и мя к свету заповедей Твоих, пути мои направи, молюся.
        </p>
        <p class="prayer-text">
            Умом чистейшим созерцая всяк Ум Преимущаго, от Него приял еси дарований зарю святительство, Боговдохновенне отче Уаре. Безумие еретиков обличил еси и нас светом Евангелия просвети, моляся о спасении нашем, ревнуя об имении Церкви Студеновския и душу за пасомых полагая.
        </p>
        <p class="prayer-text">
            Прелестьми демонскими словесныя овцы стада твоего прельщающих, огненному суду предал еси праведно, блаженне Уаре, и души верных избавил еси всегубительнаго сего вреда, яко пастырь истинен и душепопечителен.
        </p>
        <p class="prayer-text">
            <strong>Слава:</strong> Разгоревшуюся огню богоборчества сатанинскаго, посреде стал еси неопалим, преславне святителю Уаре, Божественная бо роса Святаго окружи тя Духа, яко священнотаинника и служителя Божественныя славы и вышния Светлости причастника.
        </p>
        <p class="prayer-text">
            <strong>И ныне:</strong> Видевше Божествен не древле, Богодарованная, честнии пророцы таинства глубину неизреченную Рождества Твоего, Пречистая, различны ми образы, якоже вместиша и можаху, Сего провозвестиша.
        </p>
    </div>

    <div class="stanza-block">
        <h3 class="stanza-title">Песнь 6</h3>
        <p class="prayer-text">
            <span class="bukvitsa">И</span>рмос: Молитву пролию ко Господу и Тому возвещу печали моя, яко зол душа моя исполнися и живот мой аду приближися, и молюся, яко Иона: от тли, Боже, возведи мя.
        </p>
        <p class="prayer-text">
            Слепотствующия духовно, молитвами твоими, Уаре, архипастырю наш, прияша прозрение в познании Христа, Бога истинна. Его же содейственника имея, и к Нему молитвы твоя вознося, умножи паству твою Христоименитую.
        </p>
        <p class="prayer-text">
            Был еси богохульникам и богоотступникам страшен, пречудне отче Уаре. Обличил еси зломыслие их, и на суде во граде Воронеже нечестивых посрамил еси. Темже мученическую кончину от рук безбожных, кротко прияв, от Бога прославлен еси. Егоже всем житием твоим, блаженне, прославил еси.
        </p>
        <p class="prayer-text">
            <strong>Слава:</strong> Благоухает дарами Духа Всесвятаго священная память твоя и изливает присно, всеблаженне святителю Уаре, якоже источник чистый и благовонный, елей богоприятных молитв твоих, имиже отгоняются недузи от верных и здравие требующим даруется.
        </p>
        <p class="prayer-text">
            <strong>И ныне:</strong> Освяти душу мою, Дево, Всесвятое рождшая Слово, воистину во святых почивающа, и даруй ми, яко Милостива, умиления росу, Всенепорочная.
        </p>
    </div>

    <div class="stanza-block">
        <h3 class="stanza-title">Кондак, глас 3</h3>
        <p class="prayer-text">
            <span class="bukvitsa">П</span>астыреначальнику Христу подражая, за врученное ти стадо душу свою положил еси Уаре, архипастырю и мучениче, молитвами твоими паству твою соблюди невредиму от всех навет вражиих, да зовем ти: Радуйся, священномучениче Уаре, архипастырю наш пречудный и покровителю края Липецкаго.
        </p>
    </div>

    <div class="stanza-block">
        <h3 class="stanza-title">Икос</h3>
        <p class="prayer-text">
            <span class="bukvitsa">И</span>збранный от Пастыреначальника и Верховнаго Архиерея нашего Христа Иисуса, града Липецка первопастырю и всему краю заступниче и ходатаю, Святителю отче наш Уаре, восхваляюще Агнца Божия, увенчавшаго Тя венцем мученическим, благодарственное Тому приносим пение. Ты же, яко пастырь добрый, душу за овцы словесныя положивый, в вере, надежде и любви утверди нас, зовущих: Радуйся, священномучениче Уаре, архипастырю наш пречудный и покровителю края Липецкаго.
        </p>
    </div>

    <div class="stanza-block">
        <h3 class="stanza-title">Песнь 7</h3>
        <p class="prayer-text">
            <span class="bukvitsa">И</span>рмос: Отроцы еврейстии в пещи попраша пламень дерзновенно и на росу огнь преложиша, вопиюще: благословен еси, Господи, Боже отец наших.
        </p>
        <p class="prayer-text">
            Чином безплотным равноангельским житием твоим, святителю Уаре, уподобился, денно и нощно сладостно Богу служил еси. Вышнему Престолу Благодати в храмех предстоя, Божественную Жертву без кровную совершая, благодарно пел еси: благословен еси, Господи Боже, вовеки.
        </p>
        <p class="prayer-text">
            Услышал еси блаженный глас Христов, аще кто хощет вслед Мене идти, да отвержется себе, и возмет крест свой. Исполнити сие пламенно вожделев, даже до смерти мученическия Христу Богу себе вручил еси, Уаре благопослушливе, вопия: благословен еси, Господи Боже, вовеки.
        </p>
        <p class="prayer-text">
            <strong>Слава:</strong> Манием Божественным посреде огня богохульнаго безумия, огнем отеческаго благочестия осияваем, явился еси яко огнезрачный Серафим. Паству свою от волков губящих ю, усердно сохранял еси, непрестанно вопия: благословен еси, Господи Боже, вовеки.
        </p>
        <p class="prayer-text">
            <strong>И ныне:</strong> Твоего чрева не опали Божества Огонь, Дево Мати, воплощься из Тебе, концы вселенныя орошаяй Божественными Светлостьми, темже Тя поем во вся веки.
        </p>
    </div>

    <div class="stanza-block">
        <h3 class="stanza-title">Песнь 8</h3>
        <p class="prayer-text">
            <span class="bukvitsa">И</span>рмос: Победители мучителя и пламене благодатью Твоею бывше, заповедем Твоим зело прилежаще, отроцы вопияху: благословите вся дела Господня, Господа.
        </p>
        <p class="prayer-text">
            Излияся благодать во устнех твоих, священномучениче Уаре, добрый архипастырю Липецкий. Вся бо учил еси прилежно поклонятися Творцу в Троице единому и Тому работати, вопия: благословите вся дела Господня, Господа.
        </p>
        <p class="prayer-text">
            Царю Превечному благоугождая в житии твоем, Уаре досточудне, к предержащим безбожным властем веден был еси, яко Царя царствующих и Господа господствующих служитель верный. От онех же истязаем был еси в земли Казахстей, вопия: благословите вся дела Господня, Господа.
        </p>
        <p class="prayer-text">
            <strong>Слава:</strong> Яко добропобеднаго в мученицех и преславнаго во святителех стяжавши тя, богоблаженне священномучениче Уаре, поместная Церковь твоя, Прославльшаго тя прославляюще, и тя, благаго раба и вернаго слугу Господня восхваляюще, вопиет: благословите вся дела Господня, Господа.
        </p>
        <p class="prayer-text">
            <strong>И ныне:</strong> Хотением вся совершая, Спас наш, восхотел еси во чрево Твое, Всенепорочная Благословенная, вселитися, и плотски явитися, и обожи нас, истлевших прежде льстивого змия советом.
        </p>
    </div>

    <div class="stanza-block">
        <h3 class="stanza-title">Песнь 9</h3>
        <p class="prayer-text">
            <span class="bukvitsa">И</span>рмос: Устрашися всяк слух Неизреченная Божия снисхождения, яко Вышний волею сниде даже и до плоти, от Девического чрева быв человек. Тем же Пречистую Богородицу, вернии, величаем.
        </p>
        <p class="prayer-text">
            Дарами Духа Святаго исполненный, во благовестии Христове ревностно подвизался еси, богомудре святителю Уаре. Липецкия пределы, степи Казахская с проповедью Православия обтекл еси. И ныне в них живущия молитвами твоими от безбожия и зловерия спасай, священномучениче и пастырю досточудне Уаре.
        </p>
        <p class="prayer-text">
            Яко розга винограда истиннаго быв, добр плод в пособие православным принесл еси, отче святителю Уаре. Сладость блаженнаго Царства Христова нам источи, от Него же пиюще, здравие душевное и телесное приемлем, хвалящи тя, источниче любве и столпе премудрости.
        </p>
        <p class="prayer-text">
            Тело твое в честен храм Святому Духу устроил еси, блаженне отче Уаре, душу твою в Обители Небесныя устремил еси, дух же твой, любовию к Богу горящий, по страдальчестей кончине твоей в руце Божии предавый, и нас путем твоим шествовати настави, Боголюбче, свет веры Христовы нам источая.
        </p>
        <p class="prayer-text">
            <strong>Слава:</strong> Яко солнце светозарно, света Евангельскими истинами вся концы Липецкия земли озаряя присно, возсия нам добропобедная память твоя, блаженне священномучениче Уаре. Темже с любовию зовем ти: огради грады и веси Отечествия нашего невредимы от всех навет вражиих, спаси люди паствы твоея, мир и безмятежие тем даруя, угодниче Божий Новоявленный.
        </p>
        <p class="prayer-text">
            <strong>И ныне:</strong> Страшуся Твоего Едине Царю, Втораго пришествия, ибо безмерно согреших Тебе. Но яко Сый благ, обрати и спаси мя, Рождшия Тя, Иисусе, благоприятными мольбами.
        </p>
    </div>

    <div class="back-btn-container">
        <a href="shrines.html" class="btn-doc"><i class="fas fa-arrow-left"></i> Вернуться к списку святынь</a>
    </div>

</main>

<footer class="site-footer-light">
    <div class="container footer-content" style="justify-content: center; text-align: center;">
        <p>© 2026 Кафедральный собор Рождества Христова г. Липецка</p>
    </div>
</footer>

</body>
</html>
