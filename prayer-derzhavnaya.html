<!DOCTYPE html>
<html lang="ru">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Молитвы иконе «Державная» | Липецкий Собор</title>
    <link rel="stylesheet" href="style.css">
    <link href="https://fonts.googleapis.com/css2?family=Open+Sans:wght@400;600&family=PT+Serif:ital,wght@0,400;0,700;1,400&family=Ruslan+Display&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/6.0.0/css/all.min.css">
</head>
<body>

<header class="main-header" style="padding: 10px 0;">
    <div class="container" style="text-align: center;">
        <a href="shrines.html" class="btn-doc"><i class="fas fa-arrow-left"></i> Вернуться к святыням</a>
    </div>
</header>

<main class="prayer-page-wrapper">
    
    <h1 class="prayer-title">Молитвословия Пресвятой Богородице пред иконой Ея «Державная»</h1>

    <!-- ТРОПАРЬ 1 -->
    <div class="stanza-block">
        <h3 class="stanza-title">Тропарь, глас 4</h3>
        <p class="prayer-text">
            <span class="bukvitsa">Г</span>ра́да Сио́нска взыску́юще, под Твой покро́в, Де́во Чи́стая, днесь притека́ем, и никто́же возмо́жет на ны, я́ко несть град си́лен, а́ще не Су́щаго Бо́га, и несть и́на кре́пость, а́ще не ми́лость Влады́чицы Де́вы.
        </p>
    </div>

    <!-- ТРОПАРЬ 2 -->
    <div class="stanza-block">
        <h3 class="stanza-title">Ин тропарь, глас 4</h3>
        <p class="prayer-text">
            <span class="bukvitsa">А</span>нгелов ли́цы благогове́йно Тебе́ слу́жат, и вся Небе́сныя си́лы немо́лчными гла́сы Тя ублажа́ют, Богоро́дице Де́во; усе́рдно мо́лим Тя, Влады́чице, да пребу́дет Боже́ственная благода́ть на честне́й ико́не Твое́й Держа́вней, и светоза́рный луч сла́вы чуде́с Твои́х да нисхо́дит от нея́ на всех с ве́рою Тебе́ моля́щихся и вопию́щих Бо́гу: Аллилу́ия.
        </p>
    </div>

    <!-- КОНДАК 1 -->
    <div class="stanza-block">
        <h3 class="stanza-title">Кондак, глас 8</h3>
        <p class="prayer-text">
            <span class="bukvitsa">В</span>збра́нной Воево́де победи́тельныя пе́сни прино́сим, я́ко дарова́ся нам Держа́ва Твоя́, и ничесо́же устраши́мся, не от ми́ра бо спасе́ние на́ше, но Превознесе́нныя Влады́чицы милосе́рдием огражда́емся и тому́ днесь ра́дуемся, я́ко прии́де Засту́пница на стра́жу земли́ Своея́.
        </p>
    </div>

    <!-- КОНДАК 2 -->
    <div class="stanza-block">
        <h3 class="stanza-title">Ин кондак, глас 8</h3>
        <p class="prayer-text">
            <span class="bukvitsa">В</span>збра́нней Воево́де, Засту́пнице на́шей Держа́вней, пе́сни благода́рственныя прино́сим о дарова́нии нам ико́ны Ея́ святы́я, е́юже огражда́еми, ничесо́же устраши́мся, не от челове́к бо спасе́ние на́ше, но Преблагослове́нныя Влады́чицы милосе́рдием. Те́мже днесь ра́дуемся и пра́зднуем све́тло, я́ко прии́де Держа́вная на стра́жу земли́ Своея́.
        </p>
    </div>
    
    <!-- КОНДАК 3 -->
    <div class="stanza-block">
        <h3 class="stanza-title">Ин кондак, глас 8</h3>
        <p class="prayer-text">
            <span class="bukvitsa">И</span>збра́нней от всех родо́в Засту́пнице ро́да христиа́нского, покро́вом Своея́ бла́гости покрыва́ющей страну́ на́шу правосла́вную, благода́рственная пе́ния прино́сим Ти, Влады́чице, о явле́нии нам чу́дныя ико́ны Твоея́ Держа́вныя. Ты же, я́ко Всеми́лостивая Засту́пница всех, с ве́рою к Тебе́ притека́ющих, от вся́ких нас бед свободи́, да зове́м Ти: ра́дуйся, Ма́терь Бо́жия Держа́вная, Засту́пнице Усе́рдная ро́да христиа́нского.
        </p>
    </div>

    <!-- МОЛИТВА 1 -->
    <div class="stanza-block">
        <h3 class="stanza-title">Молитва первая</h3>
        <p class="prayer-text">
            <span class="bukvitsa">О</span>, Держа́вная Влады́чице Пресвята́я Богоро́дице, на объя́тиях Свои́х держа́щая Содержа́щаго дла́нию всю вселе́нную Царя́ Небе́снаго! Благодари́м Тя за неизрече́нное милосе́рдие Твое́, я́ко благоволи́ла еси́ яви́ти нам, гре́шным, сию́ святу́ю и чудотво́рную ико́ну Твою́ во дни сии́. Благодари́м Тя, Засту́пнице, я́ко призре́ла еси́ с высоты́ святы́я Своея́ на чад правосла́вных, и, я́ко со́лнце све́тлое, увеселя́еши изнемо́гшия от печа́ли очеса́ на́ша пресла́достным зре́нием держа́вного о́браза Твоего́.
        </p>
        <p class="prayer-text">
            О, Преблагослове́нная Ма́терь Бо́жия, Держа́вная Помо́щнице, Кре́пкая Засту́пнице, благодаря́ще Тя, со стра́хом и тре́петом, я́ко раби́ непотре́бнии, мы припа́даем, со умиле́нием, с сокруше́нием серде́чным, со слеза́ми мо́лим Тя: вкорени́ в сердца́ всех нас пра́вду, мир и ра́дость о Ду́се Свя́те: водвори́ в стране́ на́шей тишину́, благоде́нствие, безмяте́жие, любо́вь друг ко дру́гу нелицеме́рную! Держа́вою Твое́ю всеси́льною поддержи́ нас, сла́бых, малоду́шных, немощны́х, уны́лых, подкрепи́, возста́ви! Я́ко да под держа́вою Твое́ю всегда́ храни́ми, пое́м, велича́ем и сла́вим Тя, Держа́вную Засту́пницу ро́да христиа́нского во ве́ки веко́в. Ами́нь.
        </p>
    </div>

    <!-- МОЛИТВА 2 -->
    <div class="stanza-block">
        <h3 class="stanza-title">Молитва вторая</h3>
        <p class="prayer-text">
            <span class="bukvitsa">О</span>, ми́ра Засту́пнице, Ма́терь Всепе́тая со стра́хом, ве́рою и любо́вию припа́дающе пред честно́ю ико́ною Твое́ю Держа́вною, усе́рдно мо́лим Тя: не отврати́ лица́ Твоего́ от прибега́ющих к Тебе́, умоли́, Милосе́рдная Ма́терь Све́та, Сы́на Твоего́ и Бо́га на́шего, Сладча́йшего Го́спода Иису́са Христа́, да сохрани́т в ми́ре страну́ на́шу, да утверди́т держа́ву на́шу в благоде́нствии, да изба́вит нас от междоусо́бныя бра́ни и укрепи́т Святу́ю Це́рковь на́шу Правосла́вную, да непозы́блему соблюде́т ю́ от неве́рия, раско́ла и ересе́й.
        </p>
        <p class="prayer-text">
            Не и́мамы бо ины́я по́мощи, не и́мамы ины́я наде́жды, ра́зве Тебе́, Пречи́стая Де́во: Ты еси́ Всеси́льная христиа́н Засту́пница пред Бо́гом, пра́ведный гнев Его́ умягча́ющая. Изба́ви всех, с ве́рою Тебе́ моля́щихся, от паде́ний грехо́вных, от наве́та злых челове́к, от гла́да, скорбе́й и боле́зней. Да́руй нам дух сокруше́ния, смире́ние се́рдца, чистоту́ помышле́ний, исправле́ние грехо́вныя жи́зни и оставле́ние согреше́ний на́ших, да вси, благода́рне воспева́юще вели́чия Твоя́, сподо́бимся Небе́снаго Ца́рствия и та́мо со все́ми святы́ми просла́вим Пречестно́е и великоле́пое и́мя в Тро́ице сла́вимаго Бо́га: Отца́, Сы́на и Свята́го Ду́ха. Ами́нь.
        </p>
    </div>
    
    <!-- ВЕЛИЧАНИЯ -->
    <div class="stanza-block">
        <h3 class="stanza-title">Величания</h3>
        <p class="prayer-text">
            <span class="bukvitsa">В</span>елича́ем Тя, Пресвята́я Де́во, Богоизбра́нная Отрокови́це, и чтим Держа́вный о́браз святы́ни Твоея́, и́мже подае́ши ве́лию ми́лость всем, с ве́рою к нему́ притека́ющим.
        </p>
        <hr style="border: 0; border-top: 1px solid #EAE3D5; margin: 20px 0;">
        <p class="prayer-text">
            <span class="bukvitsa">Д</span>осто́йно есть велича́ти Тя, Богоро́дице, земли́ Ру́сския Цари́цу Небе́сную и люде́й правосла́вных Влады́чицу Держа́вную.
        </p>
    </div>

    <div class="back-btn-container">
        <a href="shrines.html" class="btn-doc"><i class="fas fa-arrow-left"></i> Вернуться к списку святынь</a>
    </div>

</main>

<footer class="site-footer-light">
    <div class="container footer-content" style="justify-content: center; text-align: center;">
        <p>© 2026 Кафедральный собор Рождества Христова г. Липецка</p>
    </div>
</footer>

</body>
</html>
